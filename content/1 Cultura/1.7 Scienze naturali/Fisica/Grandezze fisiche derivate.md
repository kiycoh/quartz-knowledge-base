---
last modified: 24/10/2025 14:12
related:
  - '[[Grandezze fisiche]]'
tags:
  - machine-learning
  - data-science
  - matematica-applicata
---
# Definizione di grandezze fisiche derivate
Le *Grandezze Derivate* sono definite in termini di una o più grandezze fondamentali. Ad esempio, la velocità è definita come lo spazio percorso (lunghezza) diviso il tempo impiegato.

## Tipi di grandezze fisiche derivate
- **Area:** Misurata in _metri quadrati_ ($m^2$), misura l'estensione di una superficie piana.
- **Volume:** Misurato in _metri cubi_ ($m^3$), misura lo spazio occupato da un corpo.
- **Velocità:** Misurata in _metri al secondo_ ($m/s$), misura la rapidità con cui un corpo si sposta.
- **Accelerazione:** Misurata in _metri al secondo quadro_ ($m/s^2$), misura la variazione della velocità nel tempo.
- **Forza:** Misurata in _newton_ ($N$), misura l'intensità di una interazione che modifica lo stato di moto di un corpo.
- **Lavoro/Energia/Calore:** Misurato in _joule_ ($J$), misura la quantità di energia trasferita o trasformata durante un processo fisico.
- **Potenza:** Misurata in _watt_ ($W$), misura la rapidità con cui viene compiuto un lavoro.
- **Frequenza:** Misurata in _hertz_ ($Hz$), misura il numero di ripetizioni di un fenomeno periodico nell'unità di tempo.
- **Densità:** Misurata in _chilogrammi al metro cubo_ ($kg/m^3$), misura la quantità di massa contenuta in un'unità di volume.
- **Carica elettrica:** Misurata in _coulomb_ ($C$), proprietà fondamentale della materia responsabile delle interazioni elettromagnetiche.
- **Tensione elettrica:** Misurata in _volt_ ($V$), misura il lavoro necessario per spostare una carica elettrica da un punto all'altro di un circuito.
- **Resistenza:** Misurata in _ohm_ ($Ω$), misura l'opposizione di un materiale al passaggio della corrente elettrica.

| Grandezza derivata      | Simbolo dimensionale | Unità di misura           | Simbolo unità di misura | Definizione unità di misura   |
| ----------------------- | -------------------- | ------------------------- | ----------------------- | ----------------------------- |
| Area                    | $A$                  | metro quadro              | $m²$                    | $m² = m · m$                  |
| Volume                  | $V$                  | metro cubo                | $m³$                    | $m³ = m · m · m$              |
| Velocità                | $v$                  | metro al secondo          | $m/s$                   | $\frac{m}{s} = m · s⁻¹$       |
| Accelerazione           | $a$                  | metro al secondo quadro   | $m/s²$                  | $\frac{m}{s²} = m · s⁻²$      |
| Forza                   | $F$                  | newton                    | $N$                     | $N = \frac {kg · m}{s²}$      |
| Lavoro, energia, calore | $L$, $E$, $C$        | joule                     | $J$                     | $J = \frac {kg · m²}{s²}$     |
| Potenza                 | $P$                  | watt                      | $W$                     | $W = \frac{kg · m²}{s³}$      |
| Frequenza               | $f$                  | hertz                     | $Hz$                    | $Hz = s⁻¹$                    |
| Densità                 | $ρ$                  | chilogrammo al metro cubo | $kg/m³$                 | $\frac {kg}{m³} = kg · m⁻³$   |
| Carica elettrica        | $q$                  | coulomb                   | $C$                     | $C = A · s$                   |
| Tensione elettrica      | $E$                  | volt                      | $V$                     | $V = \frac {kg · m²}{A · s³}$ |
| Resistenza              | $R$                  | ohm                       | $Ω$                     | $Ω = \frac{kg · m²}{A² · s³}$ |

> [!warning]
> **Per le *grandezze derivate*, l'unità di misura è sempre una combinazione delle unità di misura delle grandezze fondamentali** (lunghezza, massa, tempo, corrente elettrica, temperatura, quantità di sostanza e intensità luminosa). Ad esempio, il newton ($N$) è equivalente a $kg * m/s²$.
